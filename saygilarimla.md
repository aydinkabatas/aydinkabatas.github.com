---
layout: single
title: Saygı Duyduğum Ürün ve Markalar
permalink: /saygilarimla/
author_profile: true
---

Bu başlıkta kullanmış ya da kullanmakta olduğum ve herkese tavsiye edebileceğim ürünleri/markaları ve onlarla ilgili yorumlarımı paylaşacağım. Ben ticaret yaparken "yahudi gibi alma" *(shop like a jew)* yapmayı tercih ediyorum. Küçük zevklere sahip olarak, gösterişten uzak, ucuz ama kaliteli ürünleri bulmaya ve onları alıp kullanmaya çalışıyorum. Bu yüzden burada vereceğim marka ve ürünler benim gibi *yahudi ticareti* yapanlar için güzel tavsiyeler içermekte (o tavsiyeleri **A jew note** olarak paylaşacağım -Not: Yahudi değilim-).

## Skoda Yeti

Şu an 2014 model 1.6 TDI 105 HP motorlusuna sahip olduğum araç. Aklınıza gelebilecek tüm ihtiyaçlarınıza cevap verebiliyor. Geniş bagaj hacmi, sorunsuz TDI motor, güçlü süspansiyonlar, arazide kullanıma uyumluluk, otomatik vites, kamp kolaylaştırıcı fonksiyonlar vs... Aklınıza ne ihtiyaç gelirse, neredeyse hepsine cevap veriyor. Euro NCAP'ten 5 yıldız almış, güvenliğe de önem veriyor. En boşu bile temel tüm ihtiyaçları karşılıyor, gözünüz arkanızda kalmıyor. Yakıt tüketimi konusunda da çok cimri. Araç ısındığında 5 lt dizel yakıt ile 100 km yol yapabiliyor -ki bu araçlar için muazzam-. Sağlamlığı konusunda da saygımı hak etti. [SekizSilindir] (https://www.youtube.com/watch?v=80_OVPAqA9M){:target="_blank"} Youtube kanalında da görüldüğü üzere 1,5 milyon km'yi devirenleri bile mevcut. Rektifiye yapmadan 500 bin km'yi devirsin, bana yeter de artar bile.

**A jew note:** 2014 yılının ikinci döneminden itibaren yeni kasaya geçtiler. Ses yalıtım konusunda yeni kasa eskiye nazaran çok başarılı. 2014 Skoda Yeti 1.6 TDI 105 HP motorlu aracın günümüzde temizini (buradaki "temiz" tabiri yürüyeni düzgün, arıza çıkartmayacak, şasi-direk-podyeleri sağlam araç manasındadır) ikinci elde 700-800 bin TL gibi -Türkiye şartlarında- uygun fiyatlara bulmak mümkün. Al, ağır bakımlarını yaptır, tamirini ettir, kullan. Sıradan bir insan (çalışan bir aile) yılda en fazla -taş çatlasın- 20bin km yol yapar. 10 sene kullanılsa 200 bin kilometre yol yapar. Bu aracın motoru düzgün bakımla en az 500 bin kilometreye kadar rektifiyesiz gezdirir. 250 bin kilometreye kadar temiz olanı buldun mu kaçırma. En fazla mekatronik kart arızası çıkartır (onun maliyeti de günümüzde en fazla 40-50 bin lira) -ki o da DSG alıyorsan hayatın gerçeği olarak kabul etmen gereken bir sorun-. Ayrıca bu aracın arka koltuklarının sökülmesi ve bir [kamp aracına] (https://www.youtube.com/watch?v=GMRlpcKpIyI){:target="_blank"} dönüşebilmesi de başka bir güzellik. Uğraşsız hafta sonu kamp aktivitesi, harika değil mi?

## Redmi Note 9s

Android ROM atmayı bilen birisi için bu telefon **özgürlük** kelimesinin hayat bulmuş hali. Bootloader değiştirebiliyorum, LineageOS kurabiliyorum, IMEI atabiliyorum vsvs... Özellikleri sayesinde en modern oyunları bile rahatlıkla oynayabiliyor, uygulamaları rahatlıkla kullanabiliyorum. 128 GB depolama gayet yeterli. Sadece IMEI atma muhabbetinden dolayı çift SIM kart kullanamıyorum -ki o da benim için problem değil-. Bir de ekran IPS LCD ekran, AMOLED olsaydı daha iyi olurdu. Fakat aldığım döneme ve fiyat koşullarına baktığımda telefonun fiyatı gerçekten çok ucuz geldiğinden bu kusur fiyat/performans açısından normal karşılanabilir.

**A jew note:** Telefonu yaklaşık 5 yıl önce, bir telefoncudan kaçak IMEI ile satın aldım. Alırken kaçak olduğunu bilmiyordum, fakat fiyatı o zamanın şartlarına göre bayağı uygundu. Şüphelenmiştim ama telefona IMEI atılabildiğini bildiğim için kulağımın üzerine yattım tabiri caizse. Aldıktan 1 ay sonra kaçak IMEI SMS'i geldi. IMEI atarak sorunu çözdüm. Bu tip bir Android telefon satın alıyorsanız öncelikle IMEI atılıp atılamayacağına bir bakın. Sonrasında ise Lineage OS gibi yaygın Custom ROM desteği alıp almadığına bir bakın. Eğer destek alıyorsa, o telefonu alın. Benim telefonum LineageOS desteği alıyor ve ileriye dönük Android güncellemelerinin duraklatılması durumunda Custom ROM yolu ile en son versiyona güncelleyerek telefonumun kullanım ömrünü arttırmayı hedefliyorum. Bir de alırken mutlaka yüksek RAM kapasiteli ve yüksek depolama kapasiteli telefonlar alın. Güncellemesi daha rahat ve daha uzun ömürlü oluyor. 

## Orient Bambino V2

Aldığımdan beri gözümü üzerinden ayıramıyorum. Yok böyle bir güzellik. Koluma takıp ortamlara girdiğimde direkt ilgi çekiyor, gören marka/model soruyor. Otomatik bir saat olması da ayrı bir güzellik, pil derdi yok. Haftada sadece 3 dakika ileri atıyor, onu da her hafta sonu düzeltip kullanmaya devam ediyorum. Kayışı haricinde malzeme kalitesi gayet güzel, kayış ömrünü tamamladığında güzel bir nubuk kayış ile güncelleme yapacağım. Torunlarıma bile miras bırakabileceğim bir saat gibi gözüküyor.

**A jew note:** Saat alacaksanız mutlaka otomatik saat alın. Pil derdi yok ve sağlam otomatik bir saat genellikle ömürlük oluyor. En uygun, fakat mekanizması en iyi olanı almaya gayret edin. Orient Bambino içerisinde F6722 In-House mekanizma ile geliyor. Hem uzun ömürlü, hem uygun fiyatlı bir mekanizma. Mümkün mertebe safir camlı modelleri tercih edin. Kayışa çok takılmayın, kayış tükenen bir şey değil, piyasada rahatlıkla bulursunuz. Saati işi saatçilik olan firmalardan alın. Saat işi -özellikle de mekanik saat ise- şakaya gelmez.



