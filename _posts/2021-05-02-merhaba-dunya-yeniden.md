---
layout: single
name: merhaba-dunya-yeniden
title: "Merhaba Dünya! (yeniden...)"
category: articles
---

> İnsan hikâyesinde hiçbir “önemsiz şey” yoktur, ağaçta hiçbir önemsiz yaprak yoktur.
>
> <cite>-- Victor Hugo</cite>

Her ne kadar "Victor Hugo" böyle söylemiş olsa da günümüzde ne ağaçla ilgileniyoruz, ne de yaprakları ile... Bir kişisel blog sitesine, o insanın düşüncelerini öğrenmek için değil, onun bilgi birikiminden faydalanmak için ziyaret ediyoruz. 

Haliyle bu blogu ziyaret eden bir çok insan da **"Bilişim Teknolojileri"**, **"İstatistik"** ve **"Veri Bilimi"** üzerine yazılar görmek istiyor, fakat elleri boş dönüyorlar. Üşendiğimden değil, sadece burayı biraz daha "Sosyal Alan" olarak kullanma isteğimden kaynaklı bir durumdu bu. Bir arkadaşın tavsiyesi üzerine artık sosyal konuları, sosyal yaşamda bırakmanın daha profesyonel ve yerinde olacağını düşünüyorum.

Yakın zamanda bir İnsan Kaynakları Yöneticisi arkadaşımdan danışmanlık aldım. Kendisinin ilk verdiği feedback; "Bu kadar bilgin var iken blogunda bunlardan eser göremiyorum" şeklindeydi. Sosyalliği sosyal hayata bırakmam konusundaki tavsiyeyi de yine kendisi vermişti.

Bu tavsiyeyi, hayatımdaki diğer mottolarımın arasına ekledim. Bu blogu biraz daha "bilgi ile" doldurma vaktinin geldiğini düşünüyorum. Bu sebeple eski post yazılarını arşive kaldırdım. *(Muhtemelen yakın bir zamanda da tamamen silerim.)* 

Burayı artık daha çok makale ve bilgi paylaşımında bulunacağım bir platform olarak  kullanmayı düşünüyorum. Bu yüzden:
```python
> print("Hello World! (Again...)")
```