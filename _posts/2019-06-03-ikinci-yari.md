---
layout: single
name: ikinci-yari
title: "İkinci Yarı!"
category: articles
---

En son 6 ay önce yeni yıla dair "umutsuzluklarımı" [klavyeye almıştım](https://aydinkabatas.github.io/articles/yeni-yila-girerken) (internet için blog postu yazınca da "kaleme almak" yerine "klavyeye almak" gibi dandik terimler ürüyor malesef). Malesef düşüncelerimde yanılmadım. Her geçen gün, biraz daha "adaletsiz" bir ülke olmaya doğru yol aldığımız için ekonomik sıkıntılar ve halkın umutsuzluğu devam etmekte.

En son yaşanan "İstanbul seçimi" de tuz-biber oldu. Uzun uzun siyaset yapmayacağım, çünkü insanlar artık eskisi kadar kör değil. Siyasete oynayıp, rant zengini olanları gördükçe ve hukuk iyiden iyiye göz göre göre yok sayıldıkça **bazı** insanlar silkelenip "biz ne yapıyoruz yahu" demeye başladı. Ben ise, halen bir afetin zuhul etmesini ve içimizdeki hiçbir katma değeri olmayan, boşa oksijen tüketen %60'lık kesimi götürmesini bekliyorum. Bu %60 öyle bir %60'tır ki, sanatı kötüler, edebiyata karşıdır, kitap okumaz ve bununla övünür, "DİN" der; racon keser ama namaz kılmaz; Kur'an okumaz, "ŞIH" der; bir adamın tükürüğünden medet umar, "DOĞUYU YAKACAN AGA!" der; doğudan uzakta; marmaris'te; turisti taciz eder... Ve evet, bu andavallar halkın %60'ını oluşturmaktadır. Adolf Hitler'in faşistliği gibi her geçen gün bu %60'a kinim daha da fazla artıyor. *Sonra bir soda içiyorum, sakinleşiyorum.*

### Peki 6 ay boyunca ne yaptı bu çocuk? Neleri başardı? Mutlu mu?

Canlıların temel ve ortak güdüsel arayışı "Su, Besin, Barınak ve Eş (üreme)"dir. Ben de bu süre zarfında bu en önemli 4 konuyu iç güdüsel olarak gözden geçirdim. "Su ve besin" kısmında sıkıntı yaşamıyordum, zaten Bursa'ya gelme sebeplerimden birisi de buydu değil mi? 
"Barınak" mevzusunda tabi ki bu barınağı sağlayacak bir kaynak bulmak gerekiyordu. Kirada da kalsam, ailemin hali hazırda 4 duvar çektiği üst katın ince inşaat işçiliğini de yaptırsam "para" konusu karşıma çıkıyordu. "Para" için ise tabi ki "İş" gerekiyordu. İş mevzusunu bir süre önce, önce "emlakçı" olarak, daha sonra emlakçılığın bana göre olmaması sebebi ile oradan çıkıp beni iş görüşmesine çağıran "Köfteci Yusuf"ta kendi öz mesleğimi yapmaya başlayarak çözdüm. Dolayısı ile, barınak sorunu çözüme açık hale geldi. Peki, "kira mı?" yoksa "ince inşaat işçiliği ile aileyle aynı binada kalmak mı?". Burada da bir takım hesaplar dönüyor tabi ki. En büyük kısıt, çalıştığım firmadan sürekli birilerinin ayrıldığını görmemden mütevellit iş yerine güvensizliğim olmakta. Bu sebeple, iş yerine yakın evde kiraya kalma ihtimalimi azaltmakta. Diğer mesele, uzun bir süre evlilik düşünmediğim için (hedef 30 yaş) ailemin yaşadığı binanın üst katının ince işçiliğini tamamlatıp içine girip yaşamak maddi açıdan daha mantıklı gelmekte. İlerleyen zamanlarda da (evlilik durumunda) kiraya çıkılabilir ya da o zamana kadar biriken paralar ile ev satın alınabilir (belli mi olur?).
"Eş" mevzusu yukarıda da belirttiğim üzere biraz erteleniyor. Aslında son ilişkimin üzerinden 1 sene geçmiş, onun aklından silinip gitmişim, Bursa'da da güzel kızlarıyla güzel bir ortam yakalamak mümkün, "ee hani ne bekliyorsun" sözlerini duyar gibiyim. Aslında şu ki, son ilişkim bazı şeyleri sorgulamama sebebiyet verdi. Yalnız bir kadının kalbine girmek, bir takım ön koşullar sağlandığında istatistiksel olarak oldukça basit hale gelebiliyor. Fakat "sonrası" kısmı, hazırsızlığım, kendimi yeterli hissedememem, maddi açıdan kendimi eksik hissetmem *(en maliyetsiz düğün 30k TL oluyor a dostlar)* gibi endişelerimden dolayı gözümde korkunç bir hal alıyor. Son ilişkimde de içimdeki fırtınalar bunlardı, kocaman bir sıfır olduğunuzu fark ettiğinizde elinizde kırık bir kalpten başka bir şey kalmıyor. Aksi durumda bir insan pişman olacağını bilerek neden hayatına yön vereceği o kararı verir ki...

Peki, temel güdüler tamam. O zaman ekstralara geçelim! Kredi borcu kapıma dayanınca bir dert de o çıktı karşımda. Lisans + Yüksek Lisans olmak üzere her ay 1400 TL ödüyorum ve bu tam 2023'e kadar sürecek. Yani anlayacağınız, cumhuriyetin 100. yılını malum partililer kadar ben de bekliyorum *(gerçi onlar lozanın olmayan gizli maddelerinin bitmesini "bor çıkaracağz!" nidaları ile bekliyor ya, neyse... malum, %60)*. Kalan maaşla da işte kendime yapabildiğim kadar yatırım yapacağım. Bir sonraki aya ehliyet kursuna yazılmayı düşünüyorum, 3 ay sonra da bir motorsiklet alıp artık kendi kafama göre yaşamak istiyorum. Ben hep chopper/cruiser tarzı düşündüm, araştırmalarımı da ona göre yaptım. Mesela bir [Daytona 250] (http://i.hizliresim.com/j4r35r.png) ya da bir [Superlight 200] (https://kubamotor.com.tr/wp-content/uploads/superlight-200-06.jpg) hem fiyat, hem performans, hem de heves açısından tatmin eder diye düşünüyordum. Bizim peder ise biraz daha para verip daha kaliteli olarak [Yamaha Dragstar 250] (https://www.motorcular.com/files/1000x1000_img_-13-_1799179226.jpg) tarzı düşünüyor. Gerçi güzel motor, sadece biraz daha tuzlu. Ama iş amacıyla ve uzun yol yapma isteğim sebebi ile sanırım chopper/cruiser tarzını elemek zorundayım. Bu aralar enduro tarzı motorlar uzun yolda hem az yakması, hem fiyatının uygun olması, hem de boyuma uyması ile (bazı chopper tarzı motorlar 1.90 boyundakilere zor anlar yaşatabiliyor) daha çok karşıma çıkıyor. Bu durumda da [Yamaha YBR250] (https://www.visordown.com/sites/default/files/styles/v2_large/public/7160.jpg?itok=F1Sn9XS7) daha uygun bir tercih olacakmış gibi hissettiriyor. Gerçi daha 3 ay var, aldım alacam desem 4 ay. Yani anlayacağınız, ne olacağını zaman gösterecek.

Eğitim hususuna gelecek olursak; yazmakla mükellef olduğum bir yüksek lisans tezi bulunmakta. Semineri vermeme karşın, teze dair en ufak bir nokta bile çizmemem sebebi ile gözümde her geçen gün daha da büyümekte. Önce hayat savaşından çıkıp, daha sonra eğitim savaşını vermeyi düşünüyorum. Çünkü yaşadığım ülkede eğitim ve kültür, bu %60'dan dolayı hiçbir işe yaramıyor. Hatta tam tersine, cahil insan olmanın erdemli insan olduğu bir zaman diliminden geçmekteyiz, bu sebeple, ÖNCE HAYAT.

En son Larry King'in "Kiminle, Ne Zaman, Nerede, Nasıl Konuşmalı" adlı kitabını okuyorum. Basit ve güzel bir kitap, 2 günde bitecek cinsten. Zaten yazımlar falan büyük puntolu ve ilkokul türkçesi ile yazılmış. Yani ilkokul 3. sınıfa giden çocuğunuza kendisini geliştirmesi için verebilirsiniz. Ben asosyal bir insan olduğumdan okumam gerek diye düşündüm. Kendimi kişisel manada geliştirmeye devam ediyorum. Sadece, akademik manada biraz çöktüm diyebilirim. KPSS, ALES, YDS gibi sınavlara zaten "mülakat torpili" ve "fahiş fiyat" sebebi ile girmiyorum *(ki aslında tüm insanları, fahiş fiyatlara ulaşan sınav ücretlerini protestoya davet ediyorum -kimse katılmadı-)*. Son katıldığım sınavlardan da kötü puan almıştım zaten, bu sebeple bayağı bir önemsemiyorum.

Özel sektörlerde güzel konumlara gelinebileceğine inanan bir insanım. Şu anki konumumun gayet güzel olduğuna inanıyorum (bir de şirkete güvenebilsem tam olacak). İnanıyorum ki bazı insanlar şirketlerde aktif rol alabilecek donanımda yaratılırlar, bazı insanlar ise el becerisi yüksektir, bazıları ise çok iyi öğretir, bazıları ise çok iyi öğrenir, bazıları ise sadece otonom bir şekilde öğrendiğini uygular... Kendimi ilk mmaddedeki aktif rol alan birey olarak görüyorum. Gözlem yeteneğim ve uygun bilgi aktarımım sayesinde çalıştığım yerde kısa sürede kendi maliyetlendirme departmanımı kurmama izin verdiler bile. 

Umarım, gelecekte daha güzel günlere...  