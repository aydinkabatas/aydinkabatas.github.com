--- 
layout: single 
name: hello-world 
title: "Hello World!"
category: articles
time: 2017-06-13
---

Çok uzun zaman önce, ilk blog sitemi açtığımda (yaklaşık 6 yıl önce) bir "Hello World" yazısı yazmıştım. O yazı içerisinde hâlâ hatırladığım bir cümle var.

>> Çoğu programcı ilk programına bir "Hello World" yazısı ile başlar. Çünkü her bir programlama dili, yeni bir dünyadır ve o dünyayı keşfetmeye yeniden başlamaktır.

Şimdi düşününce, sanırım biraz saçma bir giriş olmuş. Gerçi aradan 6 yıl geçmesine rağmen hâlâ iyi bir programcı ve önsöz yazıcısı olamadığım görülüyor.

Buna rağmen pes etmeyi ve "_ben yapamıyorum_" deyip işin kolayına kaçmayı da hiç yakıştıramıyorum kendime. Gerçi bir ara iyi yakışmıştı, ama artık silkelenmenin vaktinin geldiğini düşünüyorum.

Dile kolay, 5 yıldır programlama ile uğraşmıyorum. Bu süre zarfında tabi ki başka meşgalelerim oldu. Örneğin okuduğum bölüm olan istatistik anabilim dalı üzerine çalışmalarımı yoğunlaştırdım ve SPSS - NebimV3 - QlikView programları üzerinde ciddi ilerlemeler katettim. Fakat şu bir gerçek ki, **algoritma üretemedikçe beynim ölüyor!**

Tabi ki bu mecazi bir kavram. Fakat 5 yıl önceki herşeyi başarabileceğini düşünen ve kavrama kabiliyeti yüksek olan ben ile şu anki ben arasında gözle görülür, hisle hissedilir bir fark var. Peki 5 yıl önce ne yapıyordum? 

Cevap: **kodlama**. Sürekli bilgisayar kodları yazıp, kod üretip zihnimi tazeliyordum. Ben de 5 yıl geçmiş olsa bile hatanın neresinden dönülse kârdır deyip geçenlerde yeniden blog yazmaya karar verdim. Tabi bunun önceki [Tumblr](http://www.aydinkabatas.tumblr.com) blogumdan farklı olmasını ve _elimi koda bulayıp_ kendi blogumu kodlamayı seçtim. Daha sonra [Github](http://www.github.io) üzerinden kodlamaları incelerken [Jekyll](http://www.jekyllrb.com) ile tanışınca "neden github üzerinde jekyll ile blog açmak varken sıfırdan yazayım ki" diye düşündüm. Tabi beni asıl cezbeden, bu blog sayfasının bir **veritabanına** ihtiyaç duymamasıydı. Ben de hem deneme hem de yeniden sahalara dönme açısından bu blogu açmış bulundum.

Tüm bu siteye ait kodlamaları benim [Github](https://github.com/aydinkabatas/aydinkabatas.github.com) adresimden inceleyebilir, [ticari amaçlı olmadığı](https://www.creativecommons.org) müddetçe kullanabilirsiniz.