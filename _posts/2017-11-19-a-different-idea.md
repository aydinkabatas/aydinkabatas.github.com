---
layout: single
name: a-different-idea
title: "A Different Idea"
category: articles
---

İstatistik denilince akla gelecek en son şehir sanırım **Konya** olur.

Burada eğer hala duruyorsam, ~~_sebebi kopartılan çiçekler değil_~~ şu sürekli elime ayağıma dolaşan yüksek lisans zamazingosundan ötürü. Eğer ki şimdiki aklım iki sene önce başımda olaydı, yüksek lisansa hiç başlamazdım sanırım (çünkü bilim, Kerimcan Durmaz'ın DJ'liği kadar para etmiyor). Şu anda ticaret odasının da desteklediği bir proje üzerinde dışarıdan çalışan **sigortasız ve asgari ücrete tabii bir çalışan** olarak elime çok sayıda firma bilgisi geçmekte ve bu bilgilerden edindiğim kadarıyla bu firmaların büyük bir çoğunluğu AR-GE'den uzak, kara düzen çalışan, plansız ve programsız şirketler oldukları görülmekte. Zaten son çalıştığım yer de **kurumsal** olmasına karşın beyaz yakalı personeline asgari ücreti çok gören bir yer olduğundan bu veriler haklılığımı pekiştirici örnekler oldu diyebilirim.

Peki naaapıcan? **Cevap:** Hiçbişi..

Kendi ticari çıkmazlıkları yüzünden kaybetmeye mahkum bir şehir. Çalışana para vermemek için kırk takla atan, daha sonra ürünlerim neden istenilen satış rakamlarında satılmıyor diye ağlananlara sazı soksanız az. Nasıl yani? Şöyle ki..

**OYUN ZAMANI**

Konya'da bir fabrika sahibisiniz. Şehirdeki herkes fabrikalarda çalışıyor. Hedefiniz aylık 75 adet her ay şehir halkı tarafından tüketilen son tüketici ürününü satmak. Personel alıyorsunuz, 50 kişi aldığınızı varsayalım. 1 ürün 20 lira, kârı da 10 lira olsun, sizin verdiğiniz maaş da 50 lira. Sizin gibi piyasada başkaları da var, onlar da aynı taktikle gidiyorlar, onlar da 50 lira maaşa 50 personelle 75 adet satış rakamına ulaşmak istiyor. 3 tane rakibinizin olduğunu varsayalım. Bunu sizin karşınızda 225 adet satış yapmak isteyen bir firma gibi de düşünebilirsiniz. Koyuna (konu!?) dönelim. Personeliniz 50 kişi, diğer personeller de 150, toplayınca 200 kişi ediyor.
200 çalışanın ailesinde 2 kişi daha var, yani 600 kişilik bir tüketici grubu olduğunu varsayalım. Ürün 20 lira, maaş 50, ev kirası zart zurt düşsen 20 lira yani maaş da aslında öyle.
Personelin maaşı 1 ürün kadar ediyor, fakat personel 2 ürün üretiyor.
Bu arada iş yeri sahibi, ürünlerin satılmamasından ya da yavaş satılmasından şikayetçi. Bu yüzden sahadaki personele daha çok baskı yapıyor. Sahadakilerin yüzü asık, morali bozuk...
Şimdi patronun elinde hepsini maaşlı çalışanlarına satsa dahi 25 ürün fazlalık kalıyor. Personeller ailedekilere ürün alamayacakları için üzgün.
Patronun elinde ürün çakıldı.
Başka rakipleri de olduğundan ötürü bi de o 25 ürünü satamama ihtimali var. Ya da aksine rakibin personellerine satıp hedefi tutturma olasılıkları var.

**Peki noolsun?**

I. durum, tüm patronlar 5 lira fazla maaş versin. Maaş 55 lira olsun. O zaman;
50 çalışan için 62 kişiye satış yapar. Patron stok devir hızından kazanır. Patron ürünü yiyemez, ama para çok tatlı yenir.
Personeller ailelerine de biriktirerek de olsa ürün alabildikleri için mutludur. Satış rakamları da alım gücü arttığı için artmıştır.
Patronun elinde 13 ürün kalır. Bu ürünleri de şans faktörüne bağlı olarak diğer firmanın çalışanları ya da ailesi alabilir.

II. durum, tüm patronlar 10 lira yerine 5 lira kar hedeflesin. Ürünün fiyatı 15 lira olur. O zaman;
50 çalışan için 68 kişiye satış yapar. Patron yine stok devir hızından kazanır. Daha fazla kişiye ürün sattığı için marka bilinilirliği artar, rakip firmaların personelleri de artık ondan alışveriş yapmayı tercih eder. Ama biz aceleci olmayalım, sadece kendi personellerimize ve ailelerine satalım. Yine birikimle ürün alabildikleri için mutlu personeller daha verimli çalışıyor.
Patronun elinde 7 ürün kalır. Bu ürünleri de **yüksek** şans faktörüne bağlı olarak diğer firmanın çalışanları ya da ailesi alabilir.

III. durum, israf yahu üretimi azaltalım! Tüm patronlar 75 ürün değil, 50 ürün üretsin. Böylece zam da olmasın, zarar da!
50 çalışan 50 kişiye satış yapar. Aileye ürün alınmaz. Personel mutsuzdur. Satış hacmi küçük olduğu için diğer firmalardaki personeller buradan alışveriş yapamaz çünkü risk alınmamış ve yeterli üretim yapılmamıştır. Marka bilinilirliği azalmakta, satışlar düşmektedir. Zar zor da olsa hedef tutturulur.
Patronun elinde ürün kalmaz. Personel mutsuz, patron zarar yok zannedip şükreder, ekonomi sabit. Olası senaryo, dışarıdan başka bir firma daha ucuz ürün piyasaya sokup bu fabrikalara zor zamanlar yaşatacaktır.

---

İşte tüm mesele bu basit dengeyi kurabilmekten ibaret. Rakamlar ve modellemeler farazidir, çok takılmayın. 
Hikayeden çıkması gereken ana fikir; personele değer veren, doğru planlama yapan hep kazanır. Önce şehirde, sonra ülkede, sonra dünyada, sonra da uzayda (!?)...

O çok özendiğiniz Avrupa, planlama ve AR-GE'ye önem verdiği için yüksek pazar paylarına sahip canlarım.

Kendini geliştirmeyen, planlama ve AR-GE'ye önem vermeyen firmalar ölsün. İstatistikten selamlar...
