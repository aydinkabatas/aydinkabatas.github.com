---
layout: single
name: scientific
title: "Scientific"
category: articles
---

Eski püskü harddisk içinde bir geziye çıktım bugün. İçerisinde bir çok gereksiz bilgi - veri - fotoğraf - program bulup silerken elimin "delete" tuşu üzerinde bir miktar durmasına sebep olan dosya gözüme çarptı.

    > HMM Seminer.pptx - 2016

Açtım dosyayı. Ufak bir mazi yaptım kendi kendime. Bir akademik kariyerimin bitişine baktım, bir de bugüne. Geleceği umursamadım bir an, sanki hiç gelmeyecek gibi...

Gök gürültüsü eşliğinde kendime geldim. Manzaram çok güzeldi. Yağmur, adeta manzaramı süslüyordu. "Her şeye rağmen yaşanır bu hayat" dedim. Benim yaşantım, ilham olmalıydı. **"Çocuklarıma"** isimli bir kitabı yazmak için yaşımın 30 olmasını beklediğim şu günlerde "onlara başka ne bırakabildim" diye düşündüm.

Muhtemelen maddi bir varlık bırakamayacağım onlara. Elimden geldiği kadar iyi bir eğitim ve elit insanlar yetiştirme çabası olacak bendeki. Bir akademisyen olmasalar da, en iyi "Boyacı" ya da en iyi "Marangoz" olacaklar çocuklarım. Bunların haricinde bir de hatıralarım olacak onların ellerinde. 

Hatıralarımdan en değer verdiklerimi *(yani akademik hayatımın yazılı kaynaklarını)* açık olarak GitHub'da paylaşmaya karar verdim.

Akademik hayatım bitmiş olsa bile, akademik hayatına devam etmek isteyenlere yardımcı olmaya gayret edeceğim.

[İlgili GitHub deposuna buradan ulaşabilirsiniz.](https://github.com/aydinkabatas/Academic-Shares){:target="_blank"}