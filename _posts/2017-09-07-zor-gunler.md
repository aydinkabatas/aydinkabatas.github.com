---
# layout: single
# name: zor-gunler
# title: "Zor Günler"
# category: articles
---

Aslında herşey "Big Bang" adı verilen bir fenomen ile başladı. Maddeler ve anti maddeler savaşından maddeler galip geldi ve atomları oluşturdu. 

Sonrasında moleküller, DNA'lar, hücreler, dokular, uzun bir evrim süreci, en sonunda insanlar...

İnsanların oluşumu karmaşıklığı da beraberinde getirdi. İlkel tarımcılık, savaşlar ve en sonunda 500 yıldır aşina olduğumuz bilim hayatımızda yer edindi.

Biraz hızlı geçmiş olabilirim, fazlası için "Hayvanlardan Tanrılara - SAPIENS" adlı kitabı okumanızı tavsiye ederim.

Bu karmaşık süreç biz insanların sosyal bağlarını güçlendirdiği kadar köreltmeyi de başarmış gibi gözüküyor. İnsanlık kör inançlarından gittikçe sıyrılıp gerçekliğe adım attıkça güvensizliği artıyor.
Aslında doğada bu durumun benzerlerini sürekli görmekteyiz. Güçlü olanın hayatta kaldığı, güçsüzün elendiği doğal bir seçilim süreci...

**Şimdi sıra benim bu süreçteki yerimde.**

Son zamanlarda güzel günler yaşamadığım aşikar. Mantıksal açıdan bakıldığında doğal seçilimin beni elemeye çalışması olarak görmem kadar normal bir durum yok. Aslında doğal seçilim her birey için aynı oyunu oynamakta ve sadece güçlü olanın bu oyunu kazanmasını istemekte.

Çevrenizde başarılı olmuş iş adamları, sıfırdan büyük işler kuranlar, büyük işleri batıranlar ve olduğu sınıfı kabullenip güçlülerin himayesine sığınanlar var. Bunları her gün daha bilinçli bir şekilde görüyor ve gerçekliğini kabulleniyoruz.

Güçlünün güçsüzü ezmesi, canlı doğasında bulunan bir gerçektir. Güçsüzler için iki durum söz konusudur. Ya güçlüleri aldatıp kendisi de güçlenecek, ya da iş birliği yapmak durumunda kalacaktır. Aksi durum, ezilmeye devam etmesi demektir.

Drongo kuşu, mirketleri ses taklidi ile aldatıp onların yemeklerini çalmakta. Bir başka kuş türü olan bal kuşu, alacağı bir yiyecek payına karşılık Afrika yerli kabilelerinin bireylerine bal kovanlarının yerini göstermektedir. Bu kuş pay almadığı taktirde sizi bir aslanın tuzağına ya da bir ayının mağarasına da götürebilir. karnınızın doyması ya da ölmeniz bu kuş ile yapacağınız ticaretin dürüstlüğüne bağlıdır.

İnsan ırkının ticari ilişkileri de buna benzer. Karşılıklı büyüme, ya da aldatma yolu ile güvensizliğe dayalı ilişki oluşturma arasında gidip gelmektedir.

Bunun haricinde bu şirketler içerisindeki ilişkiler de önemlidir. Karşılıklı büyümeyi destekleyen şirketler olduğu kadar (*ve hatta daha fazla*) sadece şirketin büyümesini düşünüp çalışanlarının menfaatlerini yok sayan işletmeler de bulunmaktadır. 

Kısa vadede kâr elde eden bu şirketler, uzun vadede nitelikli personel sıkıntısı çekip kalifiyesiz eleman çalıştırmanın ve personel eğitim masraflarının yansımasıyla daha çok zarar elde etmektedirler.

İşte ben hep bu tür işletmelerde çalışmış olduğumdan maalesef herhangi bir düzen oturtabilmiş değilim. Bu sebeple doğal seçilim beni elemek için geliyor.

**Doğal seçilim, düzensizleri elemeyi sever.**

Düzensizlik güçsüzlüktür. Bu sebeple düzene oturtmadığım her bir durum ve aksiyon, benim elimine olma ihtimalimi daha da arttırıyor.

Bu günlerin de geçeceğini umut edip bu anlamsız yazıyı burada sonlandıralım...